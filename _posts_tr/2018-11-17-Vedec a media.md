---
layout: post
title: Vědec a média
description: Pokusím se vypsat několik myšlenek, které se mi podařilo zachytit na semináři Vědec a média
author: Petr Lorenc
comments: true
---

Seminář s názvem **Vědec a média** byl určen vědeckým a akademických pracovníkům a doktorandům všech fakult **ČVUT** a **CIIRC**. Kladl si za cíl seznámit vědce s možností propagace své práce a určitou popularizaci jejich činnosti. Celý program trval kolem 4-5 hodin a byl rozdělen do několik částí (přednáška, rozbor nahraného rozhovoru a diskuze).

Hlavní myšlenky, které se mě podařily zaznamenat:

  * Mluvit s vědomím, že většinou obecenstvo nejsou experti v oboru, o kterém mluvíte
  
  * Nechat se nahrávat a nejlépe se nahrávat taky
    * Občas se originální nahrávka ztratí a potom je Vaše záloha velmi důležitá
  

  * Reakce na pitomé otázky
    * Odpovědět ale přitom se snažit zavést téma na něco přínosnějšího
    * "K tomuto tématu nemám kompetence se vyjadřovat, ale ... kterým se zabývám ve své práci je důležitý z těchto hledisek ..."
    * **Nepoužívat hypotetické situace a spekulace** - slušně se omluvit a říct, že více v současné situaci k danému tématu říci nemohu
  

  * Snažit se o stručné odpovědi
    * Ale ne moc stručné: "Ano, Ne, Možná, V příštím století ..."
    * **Aspoň 2-3 věty**
    * **Pokud to nezjednodušíte vy, tak to udělá novinář. To nechcete**, protože on se tomu tématu většinou začal věnovat ten den ráno. (Proto se snažit nepoužívat cizí a odborné termíny)
      * Nedávat složité odpovědi
      * Používat české termíny


  * Průměrná reportáž má stopáž **100 vteřin** a když odečteme věci okolo (uvedení apod.) dostaneme **80 vteřin**
    * 8 vteřin průměrná doba odpovědi

  * Na natáčení nebrat oblečení s malými vzory (kostičkované košile, ...) a už předem si vytipovat místo, kde je normální atmosféra (ne bílé holé zdi, stůl a židle), tj. nejlépe aspoň knihovna anebo místo, kde je trochu živěji, ale zároveň se tam budu cítit pohodlně

  * Postoj
    * Nohy mírně od sebe (proti houpání) a do ruky papír. Koukat do očí nebo na čelo. Gestikulovat je povoleno, ale nedávat ruce před obličej. Nenahýbat se k mikrofonu (je nastaven tak aby i při normálním postoji bylo slyšet co prezentující povídá a když ne tak to není Vaše chyba) a nedávat ruce do kapes

  * Odpovídat celou větou, když se reportér zeptá "Bude zařízení rychlejší a lehčí?", neodpovídat Ano/Ne ale celou větou "Zařízení, které vyvíjím bude rychlejší a lehčí než současná řešení." Protože otázka reportéra se zpravidla přímo nevysílá.

  * **Princip zaseklé gramofonové desky** - pokud se novinář snaží získat nějaký názor – stále opakujeme jednu "inteligentní" odpověď (Nepoužívat "No comment" a podobné tvary).

  * Těžit z mediálně zajímavých situací -> **Spadne most** a já se zabývám vývojem **pevnějšího betonu** tak se sám nabídnout, že udělám reportáž




