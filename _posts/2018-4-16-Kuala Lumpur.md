---
layout: post
title: Kuala Lumpur (CZ)
comments: true
---

Nejenom školou živ je člověk, a tak jsem vyrazil na výlet do Malajsie. Přívítalo mě město Kuala Lumpur.

{% include menu_taiwan.html %}

Níže vidíte mapu všeho, co jsem v Kuala Lumpuru navštívil. Na první pohled toho není moc, ale ani na mapu nelze jednoduše zachytit všechny zážitky, a navíc jsem tam byl jen necelé 4 dny. 

<iframe src="https://www.google.com/maps/d/u/0/embed?mid=1L-RregMPWPxi2EdyBWeduEQSJMOXdWcY" width="640" height="480"></iframe>

Co tedy mapa neukáže? Trochu ironicky třeba to, kde jsme bydleli. Jel jsem s kamarády ze školy (**René** (Rakousko), **Bianca** (Rakousko), **Sandra** (Rakousko), **Severin** (Německo), **Casper** (Nizozemí) a částešně **Jeroen** (Nizozemí)), takže oni rezervovali hotel, a to hned pětihvězdičkový. K tomu se pyšní "nekonečným bazénem" a výhledem na Petronas Tower, zkrátka pohádka. Pohádka, na které jsme jako chudí studenti samozřejmě chtěli co nejvíc ušetřit. Pokoj jsme proto rezervovali přes Airbnb, čímž nám v kapse zůstala polovina peněz, které bychom jinak oficiálně museli dávat hotelu. To mělo za následek akorát jeden ústupek, a sice absence snídaně v ceně. Ovšem jít v hotelu do posilovny, která byla na stejném patře jako bazén (tj. 51.) je něco, na co budu dlouho vzpomínat.

<figure>
  <img src="{{ site.baseurl }}/images/KL/01.JPG" alt="Výhled na Petronas Tower z našeho hotelu" title="Petronas Tower"/>
  <figcaption>Výhled na Petronas Tower z našeho hotelu</figcaption>
</figure>

<figure>
<img src="{{ site.baseurl }}/images/KL/02.JPG" alt="Výhled i se mnou, aby se mi věřilo, že jsem tam byl" title="Petronas Tower 2"/>
  <figcaption>Výhled i se mnou, aby se mi věřilo, že jsem tam byl</figcaption>
</figure>

<figure>
<img src="{{ site.baseurl }}/images/KL/08.jpg" alt="Výhled z posilovny" title="Petronas Tower 3"/>
  <figcaption>Výhled z posilovny</figcaption>
</figure>

## Smlouvání na marketu


Jednou z věcí, na kterou bych měl být z Taiwanu připravený, je smlouvání na marketu (který tam má dlouhou tradici). Trh v Kuala Lumpuru mě i přesto velice překvapil a řekl bych, že zde smlouvání dosahuje vrcholu. Po dotazu na cenu očekávejte hodnotu, která se rovná ceně originálního zboží ve značkovém obchodě. Nedejte se zastrašit a prodejce upozorněte, že dobře víte, že tohle není originál. Pak cena většinou klesne na polovinu. Toto číslo podle vašich možností vydělte čtyřmi nebo pěti a výsledek navrhněte. Prodavač řekne, že to je málo a začne vychvalovat nabízený produkt. Pokud si trváte na svém, tak sleví zase. Pokud naznačíte odchod, většinou opět sleví. Takto to pokračuje, dokud obě strany nejsou spokojené či dokud vás to nepřestane bavit. Zůstaňte však nohama na zemi, i smlouvání má své meze a na směšně nízkou cenu prodejci nepřistoupí (zkrátka nemůžete očekávat, že vám ten batoh, jehož originál stojí kolem tisícovky, dají za 50 korun, ale cena okolo 200 korun už je docela reálná). Dobrá rada na závěr: "Berte to sportovně." 

<figure>
<img src="{{ site.baseurl }}/images/KL/10.JPG" alt="Central Market" title="Central Market"/>
  <figcaption>Central Market</figcaption>
</figure>

## Zábava


Při cestování metrem (které většinu času jede nad zemí) nebo vlakem vás možná překvapí spousta rozbitých oken. Dlouho jsem si lámal hlavu s tím, jak může zrovna takové oknno prasknout. Že by třeba vlak vozil fotbalové fanoušky na zápasy? Nebo se stal obětí gangu opic? Naprostá záhada hlavolamu. Alespoň do chvíle, kdy jsem se při poslední jízdě na autobusové nádraží směr Melaka kochal výhledem na nepříliš čistou krajinu a co nevidím – děti hrající si s kameny. Vypadají, jako by si cvičily správný basebalový výhoz. Jenže ty kameny jim nezůstávají v ruce, ani nekončí někde v poli, nýbrž si razí přímou cestu k projízdějícímu vlaku. Asi nový styl zábavy – kdo rozbije více oken, vyhrál, a co na tom že mohou někoho pěkně zranit. Znáte snad lepší způsob, jak trávit nedělní odpoledne?

<figure>
<img src="{{ site.baseurl }}/images/KL/07.JPG" alt="Zelaná architektura v KL" title="Zelaná architektura v KL"/>
  <figcaption>Zelaná architektura v KL</figcaption>
</figure>

 Nevychované děti mi nicméně trochu připomněly i návštěvu **Batu Caves**, kde je celá armáda opic. Opravdu nedoporučuji cokoliv vyndávat z tašky a být při tom spatřen opicí. Člověk by si myslel, že zdejší slušně vychované a turisty vykrmené opice to přejdou jenom letmým pohledem. Opak je pravdou, opice vytvoří útočnou formaci a neštastníka/návštěvníka s batohem napadají tak dlouho, dokud jim buď nedá něco k jídlu, nebo pořádný kopanec (a věřte mi, že většina zdejších opic by si zasloužila to druhé).

<figure>
<img src="{{ site.baseurl }}/images/KL/09.jpeg" alt="Batu Caves a celá naše skupina" title="Batu Caves a celá naše skupina"/>
  <figcaption>Batu Caves a celá naše skupina</figcaption>
</figure>

## Ostatní


Velmi doporučuji navštívit indickou čtvrť. Je zde k sehnání opravdu mnoho věcí hýřících všemi barvami, i když si na nich bohužel moc nepochutnáte. Pokud se vůbec dají jíst, tak chutnají většinou stejně, tj. pálivě. Hygiena je zde také považována za nesmysl 21. století a jíst rukama na zemi je běžnejší než oblaka smogu nad Taipeí. 

<figure>
	<img src="{{ site.baseurl }}/images/KL/03.JPG" alt="Indická čtvrť" title="Indická čtvrť"/>
</figure>
<figure>
	<img src="{{ site.baseurl }}/images/KL/04.JPG" alt="Indická čtvrť 2" title="Indická čtvrť 2"/>
</figure>

Pokud chcete utéci od ruchu velkoměsta a přitom nemuset použít jiný způsob dopravy než vlastní nohy, Kuala Lumpur nabízí možnost procházky ve zmenšené verzi deštného pralesa. I zde bylo možné, přes tekoucí pot, zahlédnout opice hrající si na stromech, různá slizká zvířátka hrající si pod stromy a hejna krvežíznivých komárů hrajících si v povětří (zejména oblíbené je utkání s názvem "Kdo víc poštípe turistu"). Ale jak jsem řekl - aspoň tady neni zbytečně moc lidí :D.


## Kulturní život

<figure>
<img src="{{ site.baseurl }}/images/KL/06.JPG" alt="Ne, nebyla to párty s přestrojením, jenom mešita" title="Mešita v KL"/>
  <figcaption>Ne, nebyla to párty s přestrojením, jenom výlet do mešity</figcaption>
</figure>

Protože člověk je tvor společenský, nesmí při výletu zapomínat ani na kulturní vložku v podobě hudby, povídání si nad sklenkou alkoholu (skoro abstinent jako já stejnak o moc víc než tu jednu sklenku nevydrží). Jeden z prvních večerů jsem zašli do baru, který se nacházel hned vedle bazénu v našem hotelu. Prostory byly stylové a točené pivo paradoxně levnější než to lahvové na Taiwanu (ano, až tak je Taiwan na alkohol drahý). Výhled na Petronas Tower zpoza sklenice vychlazeného piva je také pěknou vzpomínkou. 


Poslední večer jsme pro změnu vyrazili za **kamarádem kamaráda kamaráda Reného :D**. Je to geolog pracující pro Shell, který ve volném čase jezdí po DJ srazech a sám také vlastní mixažní DJ pult. Byt, který mu poskytuje firma, se rozléhá přes celé patro luxusního paneláku s výhledem, jak jinak, na Petronas Tower (ale z druhé strany než byl náš hotel). Večer to byl přínosný hlavně v uvědomění, že i geolog hledající ropu může být pařmen, který nevynechá ani jednu party v okolí 1000 km.


## Rady a tipy na závěr


 - Kupte si Hop-and-off jízdenku na autobus. Jezdí totiž na ta nejdůležitější místa. Ale celé kolo trvá skoro 3 hodiny, takže se moc nehodí na transport s jasným cílem. Navíc pokud oblohu protíná asi milion blesků, bude nejspíš pršet a není důvod hrát si na hrdinu na otevřené střeše Hop-and-off autobusu.
 - Malajsijská obsluha neni zrovna synonymum rychlosti a občas to vypadá, že v kuchyni mají jenom jednu pánev (proto doporučuji objednat 5x to samé jídlo, jinak budete muset čekat 5×20 min – tímto posílám srdečný pozdrav do restauraci Napoli v obchodním domě Quill City Mall nedaleko našeho hotelu).
 - Letiště v Kuala Lumpur neni místo, kde byste chtěli strávit noc, ale dá se to, pokud si včas zaberete dostatečný počet laviček. Nebo vám nevadí spát na zemi (paradoxně jsem se tak vyspal lépe než na Bali – ale o tom v jiném příspěvku).

<figure>
 <img src="{{ site.baseurl }}/images/KL/05.JPG" alt="Slunko svítí, tak proč se neskrýt do stínu" title="Menara Kuala Lumpur"/>
  <figcaption>Slunko svítí, tak proč se neskrýt do stínu</figcaption>
</figure>

 A to by bylo prozatím vše. Děkuji
