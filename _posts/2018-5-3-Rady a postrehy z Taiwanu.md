---
layout: post
title: Všeználek si stěžuje na Taiwan I. (CZ)
comments: true
---

{% include menu_taiwan.html %}

## Folow the rules (zvyk z Japonska)

Škola je teď o zkouškovém období tak náročná, že tento příspěvěk během termínu jediné zkoušky, kterou mám. Ukázalo se totiž, že zkouška vzpočívá ve sledování nějakého dokumentu a že shrnutí/report musí napsat jenom ti, co nepřišli včas. I takových chudáků pár bylo. Ostatní zkoušky se z mně neznámého důvodu nekonají. Hlavní je ale důraz na pravidla (a čím stupidnější pravidlo, tím víc se musí dodržovat). Příkladem budiž žádost o přístup do kuchyně (ano, zde se musí písemně žádat o přístup do kuchyně, dostanou ho jenom cizinci a vůbec to není taková ta "evropská" kuchyň, nýbrž jedna mikrovlnka, jedna lednice a jeden toaster, který kdosi použil ke grilování masa, takže toaster už moc nepřipomíná). Tak tedy, když člověk pouze poslal email s žádostí o přístup, měl smůlu, protože je to proti pravidlům, která ale nebyla nikde anglicky zveřejněna. Jediný způsob bylo osobní podepsání dokumentů, o čemž jsem se dozvěděl den po termínu a tudíž mám "smolíka". To, že je možné do kuchyně vstupovat jenom v časech 8:00-9:00, 11:30-13:00 a 17:00-18:30 je na další kolo stěžování.



<figure align="middle">
  <img src="{{ site.baseurl }}/images/Taiwan_2/01.jpg" alt="Pokud nebudeš poslouchat, skončíš ve vězení (foceno na naší univerzitě)" title="Univerzita jako vězení" width="60%" height="60%" />
  <figcaption>Pokud nebudeš poslouchat, skončíš ve vězení (foceno na naší univerzitě)</figcaption>
</figure>



<figure align="middle">
  <img src="{{ site.baseurl }}/images/Taiwan_2/02.jpg" alt="Nalajnované fronty v metru" title="Nalajnované fronty v metru" width="60%" height="60%" />
  <figcaption>Nalajnované fronty v metru</figcaption>
</figure>



## Dýcháme z plných plic

Taipei jako město má tu výhodu, že leží uprostřed mnoha kopců a o pěkné výhledy tu není nouze. Nouze tu také bohužel není ani o smog, který je prostě všude. Z pěkného kochání se výhledem se tak rázem stává vědomostní hra: "Hádej, co je za mlhou". Ale abych jim nekřivdil, tohle si Taiwanci nezpůsobují tak úplně sami. Je veřejně známo, že většina smogu není z Taiwanu, ale z pevninské Číny. Ne, že by to moje plíce nějak poznaly a hned byly štastnější, že smog musel urazit 100 km přes moře, než je mohl zaplnit, ale pokud se mi zasteskne po Evropě, stačí se zhluboka nadechnout a hned mám v sobě plno částic spálených evropských odpadků, které se do Číny dováží. 


<figure align="middle">
  <img src="{{ site.baseurl }}/images/Taiwan_2/05.jpg" alt="Smog a písek na Taipeí" title="Smog a písek na Taipeí" width="60%" height="60%" />
  <figcaption>Smog a písek na Taipeí</figcaption>
</figure>


Když už jsme u těch odpadků, tak vám položím klíčovou otázku: Jak se vypořádat s problémem plných odpadkových košů na ulicích? Tuto otázku, která jistě trápí mnoho měst, vyřešil Taiwan velmi kulišácky – koše z ulic odstranil. Jak chytré, že? Dá přece rozum, že co tam není, nemůže být plné :D. Samozřejmně je tento model možný pouze v zemi, kde je odhození odpadku mimo koš proti pravidlům a kde je zárověn 99 % populace na dodržování pravidel přímo závislá (tj. tento model pro Prahu nedoporučuji). Bohužel to má často za následek, že si odpadky nosíte celý den v tašce, abyste si je mohli doma vyhodit. Jako slušně vychovaný, k přírodě ohleduplný kluk jsem byl také zvyklý svoje odpadky třídit – z toho mě Taiwan bohužel vyléčil. Po pracném třídění a skladování plastů/papírů/skla apod. v taškách na pokoji mi bylo řečeno, že tady se to dělá jinak a že tento plast neuznávají jako plast a tenhle papír je jiný papír, který by k ostatním papírům neseděl, a tedy jsem byl nucen všechno vysypat do jednoho koše... Poté jsem zkoušel několikrát zjistit, podle jakého klíče se tady třídí – bohužel neúspěšně :/. Takže ekolog budu asi jenom v Evropě. 


<figure align="middle">
  <img src="{{ site.baseurl }}/images/Taiwan_2/04.jpg" alt="Tohle asi taky nebyl rozumný nápad - o půlnoci dvojnásob" title="Půlnoc na kolejích" width="60%" height="60%" />
  <figcaption>Tohle asi taky nebyl rozumný nápad - o půlnoci dvojnásob</figcaption>
</figure>


## Jsem bílý =? mám výhody

Tohle je velmi silné tvrzení, ale mám pocit, že pokud je klasický Evropan v Asii, kouká se na něj více s úctou, než když je Asiat v Evropě/USA. Ze zkušeností kamarádů zde je vidět, že se "bílému" člověku snaží více pomoci, více se na něj usmívají, někde si ho dokonce i fotí. Chvílemi je to pěkné (když vám třeba dají kytku :D, mimochodem to byla první květina, co jsem dostal od chlapa) a chvílemi otravné, protože se na vás zaměří a budou se vám snažit za každou cenu pomoci, i když nechcete (třeba při stopování vás iniciativně zavezou na autobusovou stanici, i když jim řikáte, že chcete vystoupit tady a stopovat dál).


<figure align="middle">
  <img src="{{ site.baseurl }}/images/Taiwan_2/06.jpg" alt="Každý chce být bílý" title="Každý chce být bílý" width="60%" height="60%" />
  <figcaption>Každý chce být bílý</figcaption>
</figure>


## Kolej

Kolej je vcelku v pohodě (když vynecháme "kuchyň", viz výše), ale jak to už na kolejích bývá, čistotu byste tu hledali jen stěží. Dokonce mám dojem, že ve stropě nám žije nějaké zvířátko. Občas vydává dost zajímavý zvuk. Zkoušel jsem zjišťovat, jakého to máme domacího mazlíčka, ale zatím nevím. Každopádně mu prozatím říkám Sam (je to krátké a dá se to použít pro obě pohlaví). Velkou výhodou je střecha, kde se dá odpočívat a nebo dokonce posilovat. 


<figure align="middle">
  <img src="{{ site.baseurl }}/images/Taiwan_2/07.jpg" alt="Vodní fontána" title="Vodní fontána" width="60%" height="60%" />
  <figcaption>Pro změnu docela chytrá mašina na vodu, teplá voda bez čekání</figcaption>
</figure>


## Je jich mnoho

Protože Taiwan to má díky politické situaci težké, snaží se bojovat na průmyslovém trhu vším možným. Třeba nízkou nezaměstnaností. To do důsledku znamená, že většina starších lidí, kteří ještě nemohou jít do důchodu, ale nemají potřebné vzdělanání/zkušenosti musí dělat třeba držák cedule, ukazovat jestli je parkoviště prázdné (i když to samé dělá cedule, která visí nad nimi), ukazovat, že na semaforu je červená/zelená apod. Je to trošku smutné, že staří lidé musí celý den stát u silnice a dělat tuto rutinní práci, ale když je člověk pozoruje, tak to nevypadá, že by je to kdovíjak trápilo. Spíš mám pocit, že jsou rádi, že mohou dělat aspoň něco a "pomáhat" ostatním. Tato odevzdanost je až inspirativní. Ale skončit tak určitě nechci :D.


<figure align="middle">
  <img src="{{ site.baseurl }}/images/Taiwan_2/08.jpg" alt="Večerní ulice Taipeje" title="Večerní ulice Taipeje" width="60%" height="60%" />
  <figcaption>Večerní ulice Taipeje</figcaption>
</figure>



<figure align="middle">
  <img src="{{ site.baseurl }}/images/Taiwan_2/09.jpg" alt="nepostradatelný člověk" title="Nepostradatelný člověk" width="60%" height="60%" />
  <figcaption>Aneb existují práce, kte je člověk nepostradatelný</figcaption>
</figure>


## Střípky

 * Chrámů a blikající reklamy se člověk po chvíli přejí, stejně jako jídla, které je pro rozmlsaného fitness enthusiastu velkým zklamáním
 * Dá se najíst za 20kč, pokud máte rádi knedlíčky
 * Všichni hrají basketball a vůbec ne špatně
 * Jízda na kole je velmi pohodlná a město je tomu dobře připůsobené (YouBike, UBike ...)
 * Letenky jsou o dost dražší, než letenky po Evropě (nejlevnější kolem 3 000kč)
 * Zelenina a ovoce jsou drahé kvůli omezenému dovozu a omezenému místu pro pěstování vlastních plodin


<figure align="middle">
  <img src="{{ site.baseurl }}/images/Taiwan_2/10.jpg" alt="Místní zábava" title="Místní zábava" width="60%" height="60%" />
  <figcaption>Místní zábava</figcaption>
</figure>



<figure align="middle">
  <img src="{{ site.baseurl }}/images/Taiwan_2/11.jpg" alt="Když se zábava stane závislost" title="Když se zábava stane závislost" width="60%" height="60%" />
  <figcaption>Když se zábava stane závislost</figcaption>
</figure>



<figure align="middle">
  <img src="{{ site.baseurl }}/images/Taiwan_2/03.jpg" alt="Bezpečnost nade vše, aneb zásuvka pod proudem - podobnou máme v koupelně"" title="Bezpečnost" width="60%" height="60%" />
  <figcaption>Bezpečnost nade vše, aneb zásuvka pod proudem - podobnou máme v koupelně ...</figcaption>
</figure>

















