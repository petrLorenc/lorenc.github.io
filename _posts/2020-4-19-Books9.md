---
layout: post
title: Poznámky ke knihám 9
description: Objevil jsem zajímavou možnost půjčit si kvalitní četbu přímo v prostorách mého pracoviště (tj. na CIIRCu). Toho jsem hned využil a pár knih si půjčil. Zde uvedu poznámky, které jsem si vypsal při čtení těchto knih. Za půjčení děkuji Kariernímu Centru ČVUT.
author: Petr Lorenc
comments: true
---

Objevil jsem zajímavou možnost **půjčit si kvalitní knihy** přímo v prostorách mého pracoviště (<a href="https://www.ciirc.cvut.cz/">**CIIRCu**</a>). Toho jsem hned využil a pár knih si hned vypůjčil. Zde uvedu **osobní poznámky**, které jsem si vypsal ze vybraných knih. Za půjčení děkuji <a href="http://kariernicentrum.cz/">**Kariernímu Centru ČVUT**</a>. Dále jsem začal využívat <a href="https://www.techlib.cz/cs/">Národní technickou knihovnu</a> a <a href="https://www.mlp.cz/cz/">Městkou knihovnu v Praze</a>. V době COVID karantény přibil další zdroj knih <a href="https://www.bookport.cz/">Bookport</a>, který poskytuje dočasný bezplatný přístup k online knihám pro studenty.

{% include menu_books.html %}

# Mít, nebo být?

* Napsal **Erich Fromm**
  * <a href="https://www.databazeknih.cz/knihy/mit-nebo-byt-78462">**Link**</a>

* Kniha napsaná v roce **1976**, jejiž myšlenky jsou **aktuální i dnes**

* Reference i na Starý a Nový zákon
  * **opusť, co máš, osvoboď se od všech okovů: BUĎ!** (Mojžíš vedl Židy do pouště, kde s sebou neměli skoro žádný majetek a nesměli hromadit jídlo, které jim Bůh každý den sesílal)
  * „Neodsuzuj druhé“ – zapomenout na vlastní ego a věnovat se porozumění a podpoře ostatních
* Časté odvolávání na <a href="https://cs.wikipedia.org/wiki/Mistr_Eckhart">**Mistra Eckharta**</a>
  * **„Člověk by měl být vyprázdněn od všeho svého vědění“**, což neznamená, že má zapomenou, co ví, ale má **zapomenout, že ví** (nemá se dívat na poznání jako na svůj majetek). Nic nemít = oprostit se od spoutání, vazby k tomu, co máme, a to včetně boha
* Levicový nádech - často také odkazuje na myšlenky od **Karla Marxe**

* Rozvaha o tom co je motivátor našich čiností - **jestli potřeba něco vlastnit a nebo něco prožít**
  * Vlastnická kultura vyjadřuje vše v penězích: **"má cenu milion dolarů"**
  * Toto rozdělení je už zakořeněné i v **jazykové stránce** některých jazyků - co řekneme spíše "mám radost" a nebo "jsem štastný"? "mám problém" vs "jsem v nesnázích"
  	* **Současný styl mluvy ukazuje, že začíná dominovat vysoký stupeň odcizení** – řeknu-li „mám problém“, vyloučím se ze situace a moje já spolu s pocity jsou přetvořeny v něco, co mám a co existuje mimo mě.
  * **Jestliže jsem tím, co mám, a jestliže ztratím to, co mám, kým pak jsem?**
* **Spotřebitel je věčný kojenec volající po láhvi ... nejraději by spolkl celý svět**
  * Konzumace je jednou z forem vlastnění. Na jedné straně **redukuje úzkost**, na druhé straně **provokuje další konzumaci**, protože uspokojení je pouze krátkodobé.
* Lidé si postupně začali uvědomovat, že **uspokojení všech jejich přání je nečiní šťastnými**, zjistili, že jsou manipulováni politiky a průmyslem
  * V módu vlastnictví člověk nemůže být nikdy spokojen – **závidí těm, co mají víc, a má strach z těch, co mají méně**

* V každodenní zkušenosti
  * **Učení**
    * VM - Student je vlastníkem výpovědí, které slyšel, a nemá snahu tvořit něco nového.
    * MB - Při naslouchání vznikají v jeho mysli nové otázky, nové myšlenky, a po přednášce je pak někým jiným, než byl před ní (samozřejmě pouze za podmínky, že obsah přednášky byl zajímavý, stimulující)
  * **Vzpomínání** (těžko uchopitelný rozdíl)
    * VM - Spojení mezi vybavovanými vzpomínkami je mechanické nebo čistě logické
    * MB - Vzpomínání je aktivním vyvoláváním slov, spojená jsou živá
  * **Rozhovor**
    * VM - Názory jsou jejich majetkem; kdyby připustili vyvrácení svého názoru, byli by ochuzeni – měli by méně
    * MB - Konverzace je živým dialogem, z něhož si účastníci odnášejí mj. pocit radosti - nebojí se, že jim někdo **ukradne/rozbije** jejich názor
  * **Čtení**
    * VM - Jedná se o čtení bez vnitřní účasti. Do důsledku jde jenom o množství informací, které **si odnesu**
    * MB - Čtení je tvořivé, s vnitřní účastí, čtenář rozumí a prohlubuje si poznání lidské přirozenosti i sebe samého
  * **Uplatňování autority** - rozdíl mezi **„mít autoritu“** a **„být autoritou“**. Autorita může být racionální, **založená na kompetenci**, která pomáhá lidem v růstu, nebo iracionální, **založená na síle**, která lidi vykořisťuje
  * **Vědění**
    * VM - Vědomosti jsou majetkem, slouží pro fungování doma a v práci. **Velikost balíčku vědomostí** odpovídá velikosti sociální prestiže
    * MB - Vědění začíná otřesem, deziluzí, zklamáním. Neznalost je stejně dobrá jako znalost. **Jde o to vědět hlouběji** (ne mít více vědomostí)
  * **Akt lásky**
    * VM - **omezování, kontrola předmětu „lásky“**. Zpočátku chtějí partneři získat jeden druhého, jsou živí, činorodí, atraktivní – jeden druhého ještě nezná. Jsou zaměřeni na bytí (tj. podněcování, dávání). Ale po sňatku mají jistotu a láska se stává jejich majetkem
    * MB - **být tvořivě činný**, tj. pečovat, poznávat, odpovídat, stvrzovat, radovat se z druhého člověka, myšlenky, stromu, … Láska je proces sebeobnovování a růstu
* Ve vlastnickém módu existence **nejsou důležité objekty vlastnění, ale náš postoj k nim**. Předmětem touhy se může stát cokoliv – majetek, rituály, myšlenky i dobré skutky – tyto záležitosti **nejsou samy o sobě špatné**, ale špatnými se stávají, protože na nich lpíme; **stávají se tak okovy bránícími našemu sebeuskutečnění**

* Závěrečnou pasáž věnovanou náčrtu nového světa a nového člověka je třeba brát s největším odstupem
* Téměř jistě si knihu přečtu znova - většina myšlenek a příkladů chce podrobněji prozkoumat


# Vzahy bez stižnosti

  * Napsal **Bowen Will**
  * <a href="https://www.bookport.cz/kniha/vztahy-bez-stiznosti-4704/">**Link**</a>

## Poznámky

  * **Průměrný člověk si stěžuje patnáctkrát až třicetkrát za den** a přitom si to vůbec neuvědomuje.
  * Různé výzkumy ukazují, že negativita a negativní komunikace mají přímý vztah k míře nespokojenosti ve vztahu. -> **Sebenaplňující se proroctví**
  * Jestliže si často stěžujeme, naše vztahy stagnují a kvalitativně se zhoršují. **Stěžování si přesouvá naši pozornost z pozitivních kvalit**, které nás přitahují k druhému člověku, k tomu, co vnímáme jako jeho chyby a provinění. Tento posun nás vrhá do pasti, kdy máme pocit nenaplnění a připadá nám, že ten druhý člověk není „dost dobrý“.
  * Anglické slovo „relationship“, čili „vztah“ má stejný kořen jako latinské relatus, což znamená „převyprávět“ nebo „povědět“.
    * **Jediný způsob, jak někoho změnit, je změnit to, co si o něm myslíš.**
  * Nechceme připustit, že druhý člověk může mít svůj názor a že to je jen jeho názor a nic víc – **potřebujeme si kolem toho vybájit svůj příběh a aspoň v duchu toho neřáda dostatečně očernit.**
  * Když salát, který jste si vysadili, špatně roste, nezlobíte se na něj. Přemýšlíte, proč se mu nedaří. Možná potřebuje pohnojit, víc zalévat nebo zastínit před příliš prudkým sluncem. **Nikdy nedáváte vinu salátu**. Ovšem když máme problém s přáteli nebo rodinou, obviňujeme z toho právě ty.
  * Sami sebou si totiž jsme tak nejistí, že potřebujeme vnější potvrzení své vlastní hodnoty a ceny. Když druhý člověk nesdílí a nezrcadlí naše zájmy a záliby, hned **se bojíme, že je něco špatně.**
  * **Hádat se kvůli „faktům“ je ztrátou času, a přitom to lidé v neuspokojivých vztazích dělají zcela běžně.**
  * John Lennon jednou zažertoval: **„Realita toho nechává hodně na představivosti.“**
  * **"Nejspíš o tom nevíte“** jsou kouzelná slova, když chcete někomu říct o svých potřebách. Umožňují vám vyjádřit svou nespokojenost tak, aby v tom nebylo nic osobního
  * Už v roce 1903 napsal Jack London v Lidech z propasti: „**Volby se vyhrávají hlavně díky tomu, že většina lidí dává svůj hlas spíš proti někomu než pro někoho.**“
  * Dalo by se říct, že život je jako škola. Rozdíl je v tom, že ve škole nás něco naučí a pak z toho skládáme zkoušku, zatímco v životě (a ve vztazích) **máme napřed zkoušku a potom ponaučení**
  * **Johariho okno**: První tabulka představuje tu naši část, kterou vidíme a kterou vidí i ostatní kolem nás. Druhá tabulka je to, co my vidíme, ale druzí ne: naše nevyslovené myšlenky, sny, obavy a touhy. **Třetí tabulka jsou ty aspekty, které my nevidíme, ale vidí je druzí.** A čtvrtá tabulka je to, co nevnímáme nebo nechápeme ani my, ani ostatní. - **soustředit se na třetí tabulku**
  * **Jestliže v životě nemáte žádné problémy, s ničím nezápasíte a nepotýkáte se s žádným nepohodlím, jako byste ani nežili.**



# Jak si zjednodušit a zpomalit život

* Napsal **Broke McAlary**
  * <a href="https://www.bookport.cz/e-kniha/jak-si-zjednodusit-a-zpomalit-zivot-162440">**Link**</a>

* **Musíte odložit multitasking**. V danou chvíli se soustřeďte pouze na jednu věc. Zaměření se na jeden jediný úkol v danou chvíli není (evidentně) jen opakem multitaskingu. Tento přístup zároveň skýtá jedinečnou příležitost věnovat danému úkolu plnou vědomou pozornost.
* **Když se rozhodnete zaměřovat pouze na jediný úkol, je důležité vybírat si správné činnosti ve správný čas**, aby mělo vaše snažení smysl – rozlišujte, co vás jen rozptyluje a co má skutečný smysl.
* Doktor Donald Wetmore, odborník v oblasti time mana­gementu, v roce 1999 poznamenal, že průměrný člověk v té době **přijímal každý den více informací, než za celý život** přijal člověk, který se narodil v roce 1900.
* **Dlouhé seznamy úkolů nepomáhají zjednodušovat život.** Naopak ho zanášejí. Zatěžují vás. **Jsou příčinou frustrace, úzkosti, zklamání a pocitů, že nejste dost dobří.**
* **Vděčnost** - Vždyť se mám dobře. **Můj život možná není dokonalý**. A možná neběhám maratony / neumím vyléčit rakovinu / nevychovávám děti / necestuji / mám dluhy / zatím jsem nedosáhl cíle, který jsem si nastavil, **ale jsem sám sebou. A to je skvělé z mnoha důvodů.**
* Jednoduché kroky:
  * Zaměřujte se pouze na jeden úkol (doba kroku 1–5 minut)
  * Odpojte se (15–30 minut)
  * Vyprazdňování mysli na papír (5–10 minut)
  * Určit tři úkoly na den (1–2 minuty)
  * Uvědomit si vděčnost (5 minut)
* Nevyčerpávejte se snahou o dosažení rovnováhy, ale místo toho se naučte dělit svou pozornost podle aktuální potřeby. **Vědomě porušovat rovnováhu.** A důležité je také naučit se **být s tímto nerovnovážným nastavením spokojení.**

